---
title: Пантелей
date: "2020-05-01"
description: "Пантелей се събуди в 9:00..."
---

Пантелей се събуди в 9:00 от миризма на палачинки и бодрия глас на неговата баба:  
\- Хайде ставай мойто момче, виж какви хубави палачинки съм ти направила, стига се излежава!  
\- Оф бе бабо, остави ме да поспя още малко!  
След 30 минути кандардисване, Пантелей стана, хапна топли палачинки и влезе в банята да се къпе. Беше си купил нов шампоан и душ гел и нямаше търпение да ги пробва. След още половин час Пантелей беше готов с банята. Не остана доволен от душ гела, а от шампоана можеше да се желае повече. Погледна си телефона, имаше няколко нотификации във Фейсбук и едно съобщение в Тиндър. Тук е момента да ви спомена, че Пантелей имаше една мечта. Мечтата му беше да намери идеалната жена и да я накара да се влюби в него! Днеска имаше среща от Тиндър с Анна-Мария, една потенциална такава жена. След дълги приготовления, Пантелей беше готов. Срещнаха се на центъра. Когато Пантелей я видя остана изненадан, тя изглеждаше като снимките, ако не и по-красива, това беше голяма рядкост за срещи от Тиндър. Висока, слаба, руса, очилата и бяха Гучи веднага забеляза той. Пантелей се развълнува, може това беше ТЯ! Нямаше си и на идея че си има работа със златотърсачка. На нея това и беше 10-тата среща от Тиндър за седмицата, в която си търси спонсор, а беше сряда. Тя го огледа, стори и се евтино облечен, но пък някак със стил. Все пак реши да продължи със срещата, така или иначе до следваща й имаше още 2 часа пък и и се пиеше кафе със фреш. Седнаха на кафе и започнаха да си говорят. Пантелей искаше да опознае същността й, а тя искаше да разбере с какво разполага.
Някак си небрежно тя го попита дали има кола.  
\- Разбира се - отвърна Пантелей почти обиден - BMW кабрио, бейбе!  
\- А колко е годишна - попита тя, за да пресметне относителна стойност.  
\- На 5 години - излъга той, и без това му беше трудно да сметне.  
Тя остана доволна от отговора, хвана го за ръката и го попита премижайки:  
\- Ще ме водиш ли на море през лятото?  
\- Разбира се, иска ли питане!  
Като разбра че вече почти са гаджета, Пантелей поиска да разбере повече за нея:  
\- А ти с какво се занимаваш?  
Тя много мразеше тоя въпрос, но имаше подготвен отговор:  
\- Аз се занимавам с много неща, с мениджмънт, с маркетинг, франчайзинг, а през свободното си време съм Инстаграм модел и инфлуенсърка.  
Тя го поразпита за имотното състояние, той послъга малко и там, и тя остана много доволна. Като цяло и двамата бяха доволни от срещата. Накрая дойде време за сметката: 25 лева и 50 стотинки. Пантелей си беше взел урок че той трябва да плаща сметката и извади 30 лева за да плати. Но тука Пантелей направи фаталната грешка (грешка за продължението на този романс, но в дългосрочен план правилен ход), той я попита:  
\- Имаш ли да оставиш 50 стотинки за да ни върнат 5 лева!?  
Когато чу това на нея и прилоша, мислеше си че е намерила своя спонсор, а той не само че нямаше да остави бакшиш, ами и искаше от нея 50 стотинки!?!? Ако даваше по 50 стотинки на всяка Тиндър среща къде щеше да му излезе края!  
\- Нямам дребни - отвърна тя с лека усмивка.  
След като изчакаха рестото, двамата си тръгнаха в различни посоки. Тя продължи към следващата си среща, по пътя го изтри и блокира, а по време на срещата вече беше забравила за него. Той започна да търси в сайтовете за rent a car, 5-годишно BMW.
