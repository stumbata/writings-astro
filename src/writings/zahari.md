---
title: Захари
date: "2020-05-28"
description: "Захари не обичаше да казва..."
---

Захари не обичаше да казва “Не” на жена си Стоянка. Двамата бяха женени от 7 години и имаха две прекрасни момичета на 6 и 7 години. За Захари максимата “Щастлива жена, щастлив живот” вървеше в пълна сила. Когато тя му каза да си купят апартамент близо до майка й, той се съгласи. Когато тя му каза, че майка й трябва да се премести да живее при тях, той се съгласи. Когато тя му каза, че вече няма нужда да правят толкова секс, той се замисли, но отново се съгласи. Не беше разбрал че тя има предвид “изобщо”. Захари работеше като софтуерен специалист. На работа колегите го уважаваха, защото знаеха че могат да разчитат на него, когато нещо се оплеска. След дълъг работен ден, Захари запали семейният ван на път към вкъщи. По пътя реши да се отбие на една бензиностанция за да зареди с гориво. Когато влезе вътре да плаща той се стъписа за момент, на касата пред него, за да си плати се беше наредила невероятна мацка, с много къса червена пола, кожата на краката и беше толкова опъната че отразяваше слънцето в очите на Захари, той започна да премижа. Такова тяло можеше да се постигне само с редовно ходене на фитнес и стриктна диета. Тя бързаше много и изтърва стотинки на земята, когато се наведе за да ги вземе, Захари видя разни неща, които не беше виждал отдавна! Мацката плати и си тръгна, а Захари още стоеше на същото място, след като касиерът го подкани, той също си плати и тръгна. По пътя за вкъщи Захари продължаваше да си мисли за мацката от бензиностанцията, образът й не излизаше от съзнанието му, нещо в него заспало дълбок зимен сън започваше да се пробужда. На няколко светофара му свиреха за да тръгне. След дълга борба със себе си, Захари реши, тази вечер ще прави секс със жена си Стоянка.  

		************************************************************  

Вечерта настъпи и Захари и Стоянка си легнаха в семейната спалня. Захари реши да предприеме своя ход и започна да целува Стоянка по рамото! Тя го погледна учудено:  
\- Захари, какво правиш!? - когато видя замъгления му поглед, на нея и стана ясно какво си е наумил - Мисля че вече приказвахме за това!  
\- Да, ама не сме правили секс от 3 години!  
\- Захари, майка е в съседната стая, децата може би още не са заспали, какво ще си помисли Ели, ако влезе и ни види?  
\- Ами ще заключим вратата!  
\- Захари, ние нямаме ключ на вратата!  
\- Добре де, ще подпрем с нещо!  
\- Захари ти си се побъркал, да не би да искаш да имаме трето дете!? Затова ли е всичко! Сякаш две не ни стигат!  
\- Не, не искам трето дето, аз просто имам нужда…  
\- Имаш нужда! И аз имам нужда да излезна с приятелки, но трябва да гледам децата и майка, да чистя, да готвя, да пера.. - продължаваше да нарежда Стоянка.  
Меракът на Захари лека полека започваше да изчезва. Той слушаше с половин ухо какво му говори тя.  
\- И защо точно сега! - продължаваше Стоянка - да не би да имате някоя нова колежка!? - стресна го тя  
\- Не! Всъщност имаме, ама не е..  
\- Аха, каква била работата! Значи така а! И как се казва тази мръсница? Защо не си ми казал за нея до сега? Криеш я, а!? Ами прави секс с нея тогава, защо с мене, или вече си правил с нея? Не мога да повярвам какви мръсници са жените днес! Тя омъжена ли е, всъщност какво значение има, за тези мръсници бракът не значи нищо...  
Стоянка продължи тирадата си още дълго време, на Захари му стана ясно, че няма да прави секс тази вечер. След като нещата се поуспокоиха, тя го целуна по бузата и му каза да заспива. Той заспа, но в съня му го чакаше мацката в червено, тя лежеше на мястото на Стоянка и го гледаше палаво:  
\- Захарче, готов ли си да си поиграем - каза му тя и започна да чертае с пръст по гърдите му.  
\- Да-да-да! - отвърна развълнуван Захари.  
\- Спокойно, имаме цяла вечер на разположение - каза тя и се качи отгоре му.  
Когато Захари се събуди усети че боксерките му са мокри, погледна веднага към жена си, тя още спеше, почувства се виновно, Захари обичаше жена си. Реши че повече няма да зарежда от тази бензиностанция.
