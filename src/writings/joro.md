---
title: Жоро Трицепса
date: "2022-11-12"
description: "Жоро беше започнал да ходи на фитнес..."
---

Жоро беше започнал да ходи на фитнес, за да извая хубаво тяло и да сваля мацки на килограм. След 5 години ходене на фитнес, Жоро беше изваял хубавото тяло, е имаше още места по тялото си които не харесваше, но пък затова продължаваше да тренира здраво. За закуска Жоро си приготви палачинки от овес и протеин на прах. След това взе малко креатин и се боцна със стероиди. Изпи една тонизираща напитка с кофеин и се запъти към залата.  
Милена стоеше пред огледалото и си гледаше дупето, чудеше се с кой клин да отиде на фитнес. Този черния сякаш и правеше дупето малко, пробва един по светъл, но не и ходеше с маратонките, сложи един шарен на цветчета, този сякаш най-добре подчертаваше дупето й, което тя продължаваше да вае. Сложи си слушалките и се запъти към залата. Когато влезе в залата и започна да тренира един от новобранците в залата започна да я заглежда. “Какъв крийп, перверзник” - мислеше си с отвращение тя и дори малко си повдигна клина. В този момент Жоро влезе в залата, тя го забеляза веднага, отдавна му беше хвърлила око. “Ох, какво да направя за да ме забележи!” - мислеше си тя. Тогава застана по средата на залата и започна да се разтяга по най-различни и иновативни начини. Жоро я забеляза, всички я забелязаха. “Ох, пак ли тая лудата”- мислеше си той. Все му пречеше да си прави упражненията. Заобиколи я и отиде да прави серии на вертикалния скрипец. Когато тя видя че той отиде на машина, и тя отиде на вертикалния скрипец до него, усмихна му се и седна на машината. Не беше правила упражнение за гръб, обикновено правеше дупе и крака. Хвана скрипеца и се помъчи да го придърпа към себе си, но по-скоро тя отиваше към скрипеца, отколкото той към нея. Жоро се направи че не вижда мъките й, въпреки че тя охкаше и пъшкаше. В залата влезе Валери. Жоро не беше гей, но много се възхищаваше на фигурата на Валери, той беше единствения в залата с по-добра фигура от него. Веднага отиде да го поздрави. Попита го как е направил това рамо. Валери му показа някои интересни упражнения за рамо и Жоро кимаше доволно с глава, щастлив от новопостъпилата информация. Милена гледаше от скрипеца как двамата си говорят и се пипат по раменете. Тогава дойде Виктория, помогна и да си нагласи тежестта на скрипеца и и показа как се прави упражнението, двете започнаха да тренират заедно и се разбраха да се видят след тренировката. Жоро и Валери също се разбраха да се видят.



